Gracz łączy się do serwera i wysyła swój nick (jeśli nick jest już zajęty,
serwer prosi o podanie innego nicku).

Po wybraniu nicku gracz trafia do lobby, w którym widzi bieżącą listę pokoi
oraz liczbę graczy znajdujących się w każdym pokoju.

Z lobby gracz może wejść do istniejącego pokoju lub założyć nowy.
Gracz może w każdej chwili wrócić z pokoju do lobby.

Jeśli w pokoju trwa gra, gracz dołącza do niej natychmiast i widzi aktualną literę,
kategorie obowiązujące w tej rundzie oraz pozostały czas.
Jeśli gra nie trwa, gracz widzi listę osób w pokoju i czeka na rozpoczęcie rundy.

Runda rozpoczyna się automatycznie, gdy w pokoju są przynajmniej dwaj gracze.
W momencie rozpoczęcia serwer losuje jedną literę oraz ustala zestaw kategorii
(wszystkie pokoje korzystają z tego samego zestawu kategorii, m.in. Państwo, Miasto,
Zwierzę, Roślina, Rzecz). Czas trwania rundy wynosi 60 sekund.

Wszyscy gracze mogą przesyłać swoje odpowiedzi dla każdej kategorii.
Gracz, który uzupełni wszystkie kategorie, może zakończyć rundę po swojej stronie;
jeśli jest pierwszym graczem, który to zrobił, pozostały czas zostaje automatycznie
skrócony do 10 sekund dla wszystkich.

Gracz może wprowadzać odpowiedzi również gdy dołączył w połowie rundy, pod warunkiem
że pozostał jeszcze czas. Jeśli czas minie, a gracz nie poda odpowiedzi w danej kategorii,
otrzymuje za nią 0 punktów.

Po zakończeniu rundy serwer zbiera i porównuje wszystkie odpowiedzi graczy.
Za odpowiedź identyczną jak co najmniej jednego innego gracza przyznawane jest 10 punktów,
za odpowiedź unikalną — 15 punktów. Brak odpowiedzi oznacza 0 punktów.
Punktacja dotyczy każdej kategorii osobno.

Po przydzieleniu punktów wszystkie wyniki są wyświetlane graczom, a serwer aktualizuje
ranking w pokoju. Ranking zawiera również graczy, którzy rozłączyli się wcześniej.

Runda kończy się, gdy minie czas, gdy upłynie 10 sekund od momentu podania kompletu
odpowiedzi przez pierwszego gracza, albo gdy wszyscy obecni gracze wyślą już swoje odpowiedzi.
Po zakończeniu rundy i wyświetleniu wyników rozpoczynana jest kolejna, o ile w pokoju
pozostaje przynajmniej dwóch graczy.

Jeśli liczba graczy spadnie poniżej dwóch, gra w pokoju zatrzymuje się i stan pokoju
wraca do oczekiwania na nowych graczy.

Gra trwa 10 rund, jeśli gracze pozostają w pokoju.
Gracze na bieżąco widzą ranking punktów oraz aktualny stan rundy, włączając w to graczy,
którzy opuścili grę.